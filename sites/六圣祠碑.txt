六圣祠碑 Six Sages Shrine tablets
文物位置：原来在北大校园西南角外火神庙院内，现存于塞克勒考古与艺术博物馆，暂未对公众展示。
文物类别：文物遗迹
Location: Originally located inside the Temple of Fire, which lies to the southwest of Peking University. Now preserved in the Arthur M. Sackler Museum of Art and Archaeology, and has not been shown to the public.
Category: Sites of cultural relics

文物特色
      六圣祠碑共两块，其中一碑记建祠经过及祠之概况，碑文尚清晰；另一碑开列建祠时捐资人名或商号名，文字漫漶，多不可读。
 
历史溯源
      火神庙南侧旧有清梵寺（今已毁），乾隆四十三年（1778）在寺旁附建六圣祠。乾隆四十九年（1784）立碑。据碑文，六圣祠当为本地绅商集资所建。
 
文物缘起
      祠内供灶君、马祖等六位神灵，故曰“六圣”。
 
寻章摘句
《六圣祠碑文（其一）》中记载：
海淀清梵寺西有六圣祠，祠三楹，中左祀灶君，右祀马祖，左左祀火祖，右祀财神，右左祀元坛，右祀鲁般，均南向，以六神合享一殿，故曰六圣祠。先是，寺中无此祠，岁戊戌，土人佟尚志等倡议，海淀为御园孔道，车马之往来，商贾之辐辏，栉比鳞次，无虑数万户，往往赖神呵护。用能安其生业而丰其货殖，宜建祠以答神贶。会四方之懋迁于是者，闻其议皆曰善。乃相与醵金六千余，创为此举，卜地于寺之西偏，以三十缗易诸寺僧。故祠虽附寺，实于寺无与，顾地址袤而狭，自享殿西为齐廊，廊尽为门，门之西，又为斋廊，为穿堂，凡若干间。茨丹，董其役者，咸踊跃从事，岁末浃而工告藏祠成榜，曰六圣符众志也。稽古先王设教之义，凡有功德于民及能为民捍灾御患者，各立专庑载在祀典，所以昭诚敬肃报享也。今六神合祀，虽为祀典所不载，其功德之切于民生日用者，皆不可一日而无民之祀之也，盖原于心之不容，已而特限于地，故合祀，可以无讥焉。观乎桷瑰丽，金碧炅晃，元柜之幽宣，离景之昭明，房精烛而下孕，宝气毓而上腾万井，烟凝乎画栋，百工巧错乎重楣，罔弗悚然动其诚敬之思，而愈以虔其报享之礼，固知神之潜相默佑，大有造于斯土也。记曰，礼以义起，兹祠之以六圣称其，知此义与。自祠既建且七年，众始谋勒贞珉，以视来兹，请予为记。予一曾游祠中，知其创建始末，因为叙述而并繁之以辞，俾歌以侑神。其辞曰：玉泉兮，天作兮宫。郁芳淀兮葱葱，神受职兮物滋丰，岸草碧兮霜叶红，罗俎豆兮仰元功。赛鼓喧阗兮乐未终，灵旗飒杳兮来英风，愿神呵护兮，长无穷。
赐进士出身奉直大夫纂修国史翰林院编修兼四库全书分校寿阳祁韵士撰文并书
乾隆四十九年岁次甲辰孟夏上浣谷旦众善勒石